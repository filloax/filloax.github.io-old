Partecipano: Astolfo (Bergo), Flynn (Marti), Ielenia (Nadia)

Astolfo, Flynn, Ielenia e Jinhua esplorano la vecchia casa, che sembra essere appartenuta a una famiglia di contadini con due figli. Sembra preservata magicamente. Astolfo trova nella stanza da letto dei fratelli un fiore ben conservato simile a quelli fuori, e una volta piazzato il fiore in un vaso, la casa ritorna come nuova e il gruppo si ritrova in un semipiano particolare. Nella casa ora ci sono scale per le profondità.

Mentre il gruppo si riposa, Flynn chiede a Jinhua cosa sia successo nella battaglia precedente riguardo ai vari poteri terrestri, e Jinuha rivela la sua precedente identità: in tempi antichi era il Primordiale della Terra, Rex Lapis di Yuan Yue, ma rinunciò al suo potere quasi divino e si creò una forma umana dopo aver sentito un marinaio nel porto parlare di andare in pensione, scoprendo che era possibile per lui lasciare il governo ai mortali.

Scendendo nelle profondità quasi Escheriane di questo semipiano, il gruppo viene accolto da una proiezione del mago, giovane come età. Questa proiezione li informa che dovranno "capirne la storia" per poter incontrare il suo padrone. Vedono diversi varchi a diverse altezze con dei quadri vuoti sopra. Anche sopra alla scala che hanno sceso è presente un quadro, che raffigura due bambini gemelli, un maschio e una femmina, probabilmente identificabili con quelli che cercano. Infine, un varco chiuso, con tre piedistalli vuoti davanti. Sentono inoltre di perdere energie molto più velocemente in questo luogo, consumando cibo e razioni a quattro volte la velocità.

Il gruppo decide di partire dalla strada più in alto. Nei muri dei corridoi si animano degli affreschi, che raccontano la disperazione del mago quando trovò la sorella uccisa e nei tentativi di riportarla, e la frustrazione con le persone intorno a lui che non facevano che chiedere. Il gruppo affronta numerose trappole e non morti, per arrivare in una stanza dove una figura spettrale giace accoltellata, e un'altra figura spettrale cerca di togliere il coltello, mentre numerosi non morti fanno varie richieste, rappresentando quelli che la storia lamentava non aiutavano o continuavano a chiedere al mago. Uno, in particolare, ricorda molto Flynn e gli prova a offrire una cura che "funzionerà sicuramente"*. Sconfitti e poi soddisfatti i non morti, le apparizioni scompaiono lasciando cadere a terra un coltello, raffinato ma non magico, una replica di quello maledetto con cui fu uccisa Mira.

Poi vanno alla stanza più bassa, che racconta l'inizio della storia: la ribellione che guidarono i gemelli insieme al Primordiale del Vento, che viene mostrato come una sagoma indefinita con una lira. Percorrendo queste gallerie battute dal vento, il gruppo incontra un enorme lupo infuso di energia elementale, e semi-spettrale - Jinhua li informa rapidamente che come il drago era anche lui un guardiano di queste terre, e come il drago è probabilmente soggiogato da questo luogo. Jinhua rimane indietro per combatterlo, e il gruppo trova una stanza dove un forte vento batte da sotto, e hanno in qualche modo la capacità di manifestare ali per cavalcarlo. Nella stanza ci sono diverse campanelle a vento fluttuanti, e un'incisione: "Lascia che il canto della rivolta ti innalzi". Il gruppo, dopo qualche tentativo, mette le campane in ordine ascendente da sinistra a destra, e si mostra di nuovo la figura astratta del Primordiale del Vento che porge un flauto. Preso il flauto, il gruppo torna in mezzo a apparizioni delle parti più brutte della guerra.

Infine vanno nella parte di mezzo, una libreria, dove libri si allineano per raccontare il contributo del mago alla lotta contro la Stella Nera. Un enigma in particolare li blocca per poco - un corridoio dove tornano nella direzione opposta dopo qualche passo. Astolfo ha l'idea di contare i passi ad alta voce, e poi girarsi a "metà", permettendo di arrivare dall'altra parte. Lì trovano un racconto della visione del mago Zekiel della Stella Nera, e la percepiscono anche loro, anche se per poco. Trovano un libro, con tutto il testo "censurato".

Usciti dai tunnel, trovano ogni volta il quadro sopra riempito, con le figure dei gemelli alle varie età: adolescenti, giovani adulti, adulti. Il gruppo porge infine i tre oggetti sul piedistallo, dove si apre una scala per andare ancora più in profondità. L'apparizione del mago li invita a entrare, perchè il suo padrone li sta aspettando.

*Nota: questo antenato di Flynn si chiama Dario Brando. Informazione fondamentale, sia chiaro.
