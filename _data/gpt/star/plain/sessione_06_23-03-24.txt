Partecipano: Astolfo (Bergo), Pteris (Chiara), Prete Gianni (Rov), Ielenia (Nadia), Flynn (Marti), Ishtar (Auro)

Il gruppo si dirige al Cimitero Grande per recuperare l'Elmo della Visione Sacra di Torm. Sulla strada salvano una pattuglia di Cavalieri Infernali che era stata assalita da altri cavalieri divenuti diavoli, e passano per la torre di Ber Nolmien, un mago che è stato ucciso dai cavalieri diabolici, recuperando qualche pergamena magica. Il mago è stato interrotto mentre aiutava la sua studente a teletrasportarsi via.

Raggiunto il Cimitero Grande, lo trovano infestato da zombie e scheletri vari, animati da magia che sembra illuminarsi a tempo dei fulmini del Compagno. Si dirigono verso la cappella al centro, dove vengono attaccati dagli scheletri di alcune creature demoniache, degli gnoll. Trovano una cappella dedita ai riti funerari, ora distrutta e presa da chiunque abbia rianimato i non morti. Dentro trovano finestre decorate rotte, e in una stanza Gideon Lightward, ex-sacerdote di Torm evidentemente non morto e fanatico di Zariel, apparentemente fonte dei non morti dati gli scheletri al suo servizio. Minaccia il gruppo, credendoli alleati con i demoni, ma mentre conversano arrivano dei demoni con i quali si mette a combattere, e parte un combattimento tra i tre lati. Alla fine, Gideon viene dilaniato da uno gnoll, e i giocatori proseguono.

Nella cripta del cimitero, i giocatori trovano alla fine la stanza dove è stato portato l'elmo, che sembra essere stato sfruttato da forze demoniache per aprire un portale. Davanti al portale, Lulu ricorda: una carica verso un portale vorticante rosso, con Zariel a cavallo. Sconfiggono altri demoni che escono, e poi Prete Gianni indossa l'elmo, e comincia a parlare abissale e celestiale insieme. Uscendo, Ielenia recupera un libro dalla stanza di Gideon. Mentre lo portano al Gran Palazzo, ha una visione:

- Pila di cadaveri di diavoli nell'Avernus, altri diavoli li spostano con forcone. Rivelano una figura angelica sotto, e ridacchiano per poi prostrarsi all'arrivo di un grande e bellissimo diavolo, vestito elegantemente, che con voce posata ma autoritaria dice "Dove'è la sua spada?"

- Davanti a molti soldati, e all'angelo di prima, Zariel, in groppa a Lulu. Altri due generali a cavallo si presentano con un altro nobile, Lord Haruman. Le due persone a cavallo, un uomo barbuto e una donna con i capelli neri, si presentano come Lord Olanthius e Lady Yael di Idyllglen.

- Nell'Avernus, in mezzo a una battaglia disperata Zariel lascia la sua spada a Yael, che esita, dicendole di fuggire con Lulu per evitare che la prendano. "Questa è l'ultima cosa che ti richiederò."

- Nel piano materiale, Zariel e una serie di soldati combattono furiosamente con un armata di gnoll e altri demoni. A un certo punto, uno gnoll molto grande e mostruoso viene visto aprire un portale con uno squarcio nella realtà, portando Yael sottobraccio, e ci entra. Zariel urla per chiamare all'inseguimento.

- Non si vede niente. Una voce lontana e perentoria dice "Dov'è la spada?" e una voce molto più timida e sommessa, di Lulu, dice "Non lo so. Lo sapevo, ma ora non lo so più."

- Un guantone, simbolo di Torm, mostra alcune cose mentre una voce bassa e roboante da delle profezie.

Cercate la spada di Zariel. E' la chiave al suo cuore e il suo più grande desiderio. Con essa, le catene della città possono essere spezzate.

(Sul guantone compare Lulu.) Anche dalla mia vista la sua ubicazione è nascosta. Una la conosce, e non conosce più.

(Sul guantone compaiono due umanoidi corvini vicini a strane macchine.) Deve cercare i kenku. Nella sua memoria, parleranno.

Loot e ricompense

Torre di Ber Nolmien
- Pergamena di dissolvi magie
- Pergamena di protezione dal bene e dal male
- Pergamena di evoca elementali minori

Stanza di Gideon
- Un diario
