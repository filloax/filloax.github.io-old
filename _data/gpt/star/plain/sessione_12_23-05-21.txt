Partecipano: Marat (Bergo), Pteris (Chiara), Prete Gianni (Rov), Ielenia (Nadia), Flynn (Marti)

La visione conclude: Yael con Lulu è in fuga dai demoni con la Spada di Zariel, ma non potendo più scappare fa un disperato tentativo di chiedere protezione agli dei. La sua preghiera riceve risposta da Lathlander, e si sacrifica piantando la spada nel terreno. Sorge una fortezza radiosa intorno ad essa per proteggerla, ma il terreno dell'Avernus si ribella a questa sacralità e fa crescere una enorme ciste sanguigna intorno alla struttura. Tutti tranne Astolfo si risvegliano, e constatano che Astolfo è morto. Prete Gianni tenta invano di resuscitarlo, ma non dispone dei materiali necessari per farlo oltre il minuto. La richiesta di intervento divino sembra bloccata dagli inferi, e da qualcos'altro.

Astolfo vede Psykos, lo spirito nella spada, in forma umanoide. Gli comunica che è morto ma che può preservare la sua anima dentro la spada per proteggerla dagli inferi. Fuori, mentre il gruppo tenta di aiutare Astolfo, una reazione tra la macchina e la spada porta praticamente tutto l'Avernus a rivedere la visione, e scoprire la posizione della spada: la Ciste, un punto di riferimento noto nell'Avernus. Il gruppo parte in fretta e furia verso la spada, prima che ci arrivino altri, ricevendo macchine da guerra infernali da Maggie la Pazza, e un meccanico per accompagnarli: Marat, un harengon (umanoide coniglio) sotto contratto con la megera, dall'aria lercia. (Nota: Marat giocato da Bergo). Il gruppo, su un Tormentatore (la 3) e due Biruote Diaboliche, parte alla volta della Ciste.

Dopo qualche ora di viaggio tra le terre infernali devastate dalla guerra, vengono intercettati da un altro grandissimo veicolo infernale, con sopra un cinghiale mannaro, che va all'assalto: Raggadragga, capo degli Squarciabudella. Insieme arriva anche un altro insieme di veicoli, guidato da Princeps Kovik, un diavolo delle catene, capo dei Resti dell'Ottava, la banda con il simbolo a catena bianca vista nella sessione 5. Le bande sembrano rivali, e il gruppo riesce ad allearsi con gli Squarciabudella. La lotta tra i veicoli procede furiosa, con Kovik che le prende di santa ragione ma riesce a incatenare Flynn e poi Ielenia. Nella battaglia, Lulu si trasforma per la prima volta in mammut.

A un certo punto, arriva una figura particolare: la duchessa Thalamra Vanthampur, che mantiene la sua promessa di rivedere il party all'inferno, che nell'Avernus è diventata nota come "la Sterminabande" e attacca tutti dal suo veicolo, signori della guerra e party insieme. Kovik e gruppo lasciano la lotta, inseguiti da Raggadragga. Marat invade con un'acrobazia il veicolo della duchessa, mentre la duchessa non morta si teletrasporta in quello del gruppo, e comincia a darle anche lei di santa ragione. Viene infine scacciata da Prete Gianni, mentre Marat butta o ammazza gli sgherri sul veicolo, e ne prende possesso. Infine, all'ultimo Ishtar che guidava il Tormentatore del gruppo non nota una caduta.

Il gruppo arriva infine alla Ciste. Il Forte Volante di Zariel in lontananza si avvicina sempre di più. Vede che un'apertura è già stata realizzata. Dentro trovano una fortezza sacra, con affreschi raffiguranti la storia di Zariel, il sacrificio di Yael, e come Zariel abbia riportato in vita o fatto diventare diavoli due cavalieri. Al centro trovano una stanza importante: in mezzo risiede la Spada di Zariel, che stanno cercando di estrarre i suddetti due cavalieri: Haruman e Olanthius.
