Partecipano: Astolfo (Bergo), Pteris (Chiara), Prete Gianni (Rov), Ielenia (Nadia), Flynn (Marti), Ishtar (Auro)

Il gruppo passa qualche settimana a Elturel, tornati dal loro viaggio per "risvegliare" la spada Psykos. A un certo punto, Ryleth li informa che dall'accademia hanno rilevato fluttuazioni magiche enormi, e gli dice di andare via dalla città per preservare la missione, portandosi dietro le cose care e il bibliotecario Aragul come riferimento per le ultime scoperte. Mentre escono, il secondo sole fisso sopra Elturel diventa nero, e il terreno comincia a distruggersi mentre la città comincia a venire sollevata e devastata dal fenomeno. Gli avventurieri escono per un pelo, salvandosi molti civili (e il fratello di Ielenia), e alla fine Elturel sembra venire afferrata da delle catene spettrali, per poi venire ingolfata da una sfera nera originante nel sole e lasciare al suo posto solo un cratere.

Mentre numerosi rifugiati si allontanano dalla città, il gruppo viene temporaneamente ospitato a Verdebosco, il villaggio dove iniziò la loro avventura, da un contadino che hanno aiutato a scappare ora e che li ha riconosciuti da allora, Horace, con sua sorella Linda e la moglie Vera. Lì di notte, Prete Gianni cerca di divinare una risposta a cosa sia successo alla città, e sogna delle fiamme infernali, mentre Pteris dopo i suoi lunghi studi primali sogna sè stessa che apre una porta in un albero e lo fa davvero, tornando alla sua casa.

Nel rifugio forestale dei firbolg, Pteris parla con alcuni abitanti, Willow e Annona, e poi va al grande albero bianco centrale. Lì la arcidruida guardiana, Solanum, la guida a vedere la vera forma dell'albero: l'albero bianco al centro del villaggio di Pteris non è altro che un ramo, quasi frattale, dell'enorme albero del mondo, Yggdrasil, a cui sono connessi altri piani di esistenza, e altri mondi. In questa visione vede che sembra che alcuni dei rami più vicini (di questo mondo) siano anneriti, e che questa "pestilenza" scura arrivi come dei cavi di gas dall'esterno dell'albero. Inoltre nota che questa nebbia nera sembra occultare la vista dei rami più lontani. A fatica, oltre la nebbia, riesce comunque a cercare in fondo ai rami, e la vede: una città in fondo, vicino alle radici. Pteris poi ritorna, felice di sapere che potrà ritornare a casa quando vuole.

La mattina, Aragul spiega la situazione riguardo al culto della Stella Nera. [versione riassunta, farò pagina apposta per obiettivi da quel p.d.v] A quanto pare, Darian e gli alleati con cui debellò gli Illithid, che furono i primi portatori di questa "entità" nell'universo, ebbero successo in buona parte per aver avuto "un idea migliore" di essa. A quanto pare però, non si parla semplicemente di aver avuto un piano migliore o altro, ma una sorta di benedizione metafisica, una parola chiave della realtà, per ciascuno di loro. Cosa che è ereditabile. Inoltre, per nessuno dei compagni di Darian si è mai registrata la morte, per un motivo o per l'altro, quindi potenzialmente potrebbero ancora dare le loro "idee" al gruppo, se ritrovati. Essi sono:

- Hakzrun Frangimonte. Grande guerriero nanico, dopo la guerra si è dedicato a crescere il proprio popolo. A un certo punto sembra semplicemente sparito dalla storia, e la sua civiltà nanica è molto riservata a riguardo. Si dice che nelle civiltà naniche ci sia una tradizione di guerra dedicata a lui, e le voci sono arrivate da Mithral Hall.

- Zekiel Amaranthis. Arcimago delle terre dell'attuale Thesk, prodigio della magia come la sua sorella gemella Mira lo era della guerra. I due fratelli erano estremamente legati, e si dice che quando la sorella cadde in un malanno dell'anima, così terribile che neanche la resurrezione poteva guarirlo, lui si disperò e cercò ogni arte magica per guarirla, senza successo. A un certo punto non è più uscito dalla sua torre. Di recente girano voci di numerose persone sparite nelle terre che un tempo abitava.

- Makoro. Arcidruida misteriosa, che non era nota ai più prima o dopo della guerra antica contro gli Illithid. Si dice che viaggiasse tra i piani di esistenza, e tra i sogni delle persone, e i pochi storici che sono riusciti a sapere più informazioni su di lei dicono che si sia fermata in un regno di strane creature, e le abbia guidate. Nessuno sa niente di lei o del regno, ma si dice non sia in questo piano. Girano voci che il suo nome ogni tanto sia noto anche tra gli insetti, in certi luoghi più vicini al fatato.

- Darian. Il paladino, si dice sia l'unico ad aver portato avanti la battaglia contro ciò che rimaneva, e le leggende ne parlano come così dedicato alla missione che ha sempre continuato a proteggere il mondo, anche oltre la vita naturale degli uomini. Numerose storie sulla sua valorosa difesa del Tempio del Sole e della Luna, ora dalla posizione ignota.

- Faroe. Grande principessa elfica, forse fatata. Così come è comparsa, apparentemente in fuga dalle responsabilità regali, è scomparsa dopo la guerra. Nessuno ha più saputo nulla di lei.

- Iohannes Erastos. Monaco che sviluppò per primo una tecnica di arti marziali, saggio individio che fece da pacere per numerose situazioni complicate. Si dice che un suo compagno lo abbia tradito, e ne abbia usurpato la forza in qualche modo. Si dice addirittura che il compagno sia fuggito in un altro mondo.

Il gruppo decide, per il momento, di dare priorità a recuperare la città perduta. Saputo che sono diretti là molti rifugiati, per avere altre informazioni si dirige alla città di Baldur's Gate tramite albero, precedendo la maggior parte dei rifugiati. Lì ottengono un accordo con il capitano delle guardie mercenarie della città, il Pugno Fiammante, cioè la Fiamma Zodge: se li aiuterà a gestire eventuali casini, faciliterà l'accesso dei rifugiati. Quando cominciano ad arrivare dei rifugiati, cominciano anche dei problemi: diversi stanno venendo rapiti e uccisi. Il gruppo risolve con estremo pregiudizio e estrema efficenza il problema, scoprendo alcune cose:

- I rifugiati Eltugardiani venivano uccisi da un complotto di diversi cultisti che bersagliavano in particolare membri di Cavalieri Infernali o loro discendenti, in un caso uccidento anche uno che abitava a Baldur's Gate da due generazioni.
- - Questi cultisti (di dei della morte vari) erano usati come sicari, e finanziati in questa operazione dalla famiglia della Duchessa Vanthampur, che è cultista di Zariel, Arciduchessa dell'Avernus, uno dei Nove Inferi.

- - In questo caos, hanno anche provato (fallendo) a uccidere un'altro Duca, il Duca Portyr, che gestiva un centro di supporto per i rifugiati

- - I documenti usati per risalire ad alberi genealogici sembravano provenire dagli alti uffici di Elturel

- A casa Vanthampur sembra che venga ospitato un altro capo di culto di Zariel importante, proveniente da Elturel, che ha con sè diversi artefatti
- - Il capo era fuggito poco prima della caduta della città

- - Un certo "T.K."  dalla villa trasmette ordini da Gargauth, "un tempo Lord dell'Avernus, Signore Celato, [ecc.]", riferitigli "tramite il suo [di Gargauth] scudo", ai vari cultisti

- - Il capo cultista aveva anche con sè una "Scatola del Rompicapo Infernale", che contiene il "patto con Zariel"

- - Un certo "Thurstwell", probabilmente membro della famiglia Vanthampur, ha preso questa scatola per studiarla

- - Uno degli ordini di questo "Lord Nascosto" era "cercare il sangue del santo ordine di Elturgard"

Dopo la vicenda, ritorna in città il maresciallo del Pugno Fiammante Liana Portyr, figlia del duca, e scoperto del tentato omicidio al padre richiede al gruppo di distruggere (metaforicamente o no) la famiglia. Il gruppo inizia a assediare la villa dei nobili.
