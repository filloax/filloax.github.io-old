Partecipano: Astolfo (Bergo), Pteris (Chiara), Flynn (Marti), Prete Gianni (Rov), Ielenia (Nadia)

Il gruppo è arrivato a Thesk, tramite un albero. L'uomo al colle si presenta come Jinhua, tuttofare per la casa funeraria Wangsheng. È molto elegante e educato, stranamente statuario, e con peculiari capelli dalle punte colorate di ambra. L'amico che attende non si fa vedere, quindi accompagna i giocatori al centro abitato più vicino, il villaggio di snodo di Due Stelle. Lì trovano i numerosi mercanti di passaggio per la Via Aurea verso oriente bloccati per un problema di non morti fuori città, e comprano da un tale Sha-ba'ku e dal collega Syd alcuni oggetti, magici e non. Cercano di capire il da farsi mentre Jinhua gli offre un tè, e spiega qualcosa della situazione intorno, e indirizza per sapere di più sulla storia dei Gemelli Prodigio, famosa localmente, ad andare dalla sala del tè locale dove un cantastorie stava in quei giorni raccontando quella saga, oltre che dalla governante locale Liu Yu, che sta anche cercando aiuto per i non morti. Lì conoscono anche Madame Lanshu Mei, la padrona della casa dei funerali, una vivace halfling, che allude alla sua teoria per cui il suo tuttofare sia uno degli Immortali, semidei semi-animali della loro nazione natia di Yuán yuē, ma lui nega divertito l' "accusa".

Fuori c'è del trambusto: un grande drago del vento, rara specie, sta volando in cerchio sul villaggio, in cerca di qualcosa con aria preoccupata. Dopo un po' se ne va, e con lui la tempesta, lasciando confusione. Alla sala del tè scoprono la storia dei Gemelli Prodigio.

- Nascono (millenni fa) figli di principe dell'antico impero di Shou-Lung (ora macro-area dove si trova la nazione di Jinhua e co), fuggito dalla famiglia oppressiva. Lì crescono con incredibili doti, rispettivamente magiche e marziali, e finiscono per dirigere la rivolta contro l'allora governo oppressivo, aiutati dal Primordiale* del Vento. Con lui portano alla nuova identità della nazione come Terra della Libertà.

- Anni dopo, il fratello, Zekiel, parte ad aiutare il gruppo di Darian contro il pericolo "da fuori da questo mondo" (= Stella Nera), separandosi per la prima volta dalla sorella. Lei prosegue la liberazione della sua nazione.

- Mentre sono separati, lei viene assassinata con una lama che "ferisce l'anima", impedendo la resurrezione. Il fratello torna troppo tardi, e cerca disperatamente ogni modo di riportarla, ma anche con l'aiuto del resto del grato popolo non riesce.

Si dice che tuttora, nelle montagne battute dal vento si sentano urlare disperatamente formule magiche, del fratello che ancora cerca di riportare la sorella.

Dopo la storia, un particolare bardo con anche lui capelli dalle punte colorate (di verde), non annunciato comicia a suonare la lira. Jinhua sembra riconoscerlo come il suo amico, quando all'improvviso il bardo si blocca, e comincia a schizzare per la stanza e contorcersi in diverse posizioni in agonia e urli (quasi a "glitchare"). L'apparizione poi scompare, dicendo di "seguire il vento". Il gruppo (e Jinhua) esce in fretta, e con l'intuito di Pteris segue letteralmente la direzione del vento, trovando su un colle una lira rotta e una gemma. Jinhua dice che con la gemma può trovare una traccia, senza elaborare su come, e il gruppo, avendo finito le opzioni, va dalla governatrice.

Lei, dall'aspetto etereo di Immortale, racconta dati più specifici sulle scomparse recenti, che includono il bardo, dicendo che purtroppo lui era una delle persone più utili per cercare informazioni sui gemelli, cantando spesso canzoni su loro e su una "casa tra le montagne". Li informa anche che il drago era Dvalin, uno dei protettori di quelle terre, un tempo compagno del Primordiale del Vento, da secoli scomparso (il Primordiale). Riferisce delle scomparse date dal problema recente dei non morti, e il gruppo decide di aiutare Jinhua a trovare il bardo per avere informazioni.

Il giorno dopo il gruppo con Jinhua viaggia per terre verdeggianti ma sempre più infestate da non morti, guidato da lui, finchè non giunge su una valle piena di fiori bianchi, e non morti. Un iniziale tentativo di nascondersi fallisce quando vengono scoperti da uno stormo di corvi spia, e si mettono a correre per il campo di fiori, bersagliati da enormi scheletri e altre amenità. Al centro della valle si trova una casa vecchia, e il gruppo là si dirige. Avvicinandosi, i non morti smettono di inseguirli, ma si palesa di nuovo Dvalin, il drago, che non sembra in sè. Il combattimento infuria, inizialmente con grande difficoltà date le capacità di volo del drago, ma una voce che incità il gruppo a seguire il vento arriva insieme a una strana leggerezza che gli permette di volare, e inoltre Jinhua svela avere grandi poteli correlati alla roccia. Infine il gruppo rompe tre strani cristalli necromantici che avevano fatto impazzire il drago. Tornato in sè li ringrazia, e procede a combattere i non morti della valle, mentre il gruppo si dirige verso la casa.

* Entita' quasi divine associate agli elementi, quello del Vento è legato alle terre di Thesk mentre quello della Terra è legato alla nazione natia di Jinhua, Lanshu Mei, ecc., Yuán yuē.
