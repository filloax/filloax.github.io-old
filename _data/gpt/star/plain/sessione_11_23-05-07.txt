Partecipano: Astolfo (Bergo), Pteris (Chiara), Prete Gianni (Rov), Ielenia (Nadia), Flynn (Marti), Ishtar (Auro)

Il gruppo si ritrova nelle distese dell'Avernus, una terra rossa e cosparsa di resti di battaglie passate, macchine, fuoco e meteore. Fa una lunga marcia in questa giornata, perdendo le proprie energie oltre ogni norma in queste terre infernali. Con difficoltà arriva davanti a un monte a forma di mano, dove si trova il Forte delle Nocche, la destinazione che Lulu ha ricordato. Lì superano dei bizzarri esseri, dei Berretti Pazzi, che facevano (male) la guardia, e trovano i kenku nella sua visione, o meglio dei loro discendenti, data la vita media: Chukka e Klonk. I kenku gli parlano al loro modo, con pezzi di conversazioni e voci sentite precedentemente, e a quanto pare la loro parola "amica" è nella voce di Lulu.

I kenku gli presentano il loro capo: Maggie la Pazza (e il golem di carne di diavolo Mickey), una megera, che è desiderosa di vedere disperazione e affascinata per questo dalla storia di Zariel. Maggie dice che può realizzare una "macchina dei sogni" per sbloccare le memorie di Lulu, e che la spada Psykos, legata alla mente, potrebbe essere una scorciatoia per farlo. Il gruppo si guadagna la sua fiducia togliendo un pezzo di osso dalla gamba di Mickey, che zoppicava ma non era in grado di parlare per comunicarlo.

Il gruppo si riposa, subendo cambi di allineamento dall'inferno prontamente guariti da Prete Gianni, e Maggie realizza la macchina. Dentro, vedono i ricordi di Lulu, avvisati da Maggie che potrebbero essere pericolosi per la loro psiche.

- Problemi tecnici: vista scambiata.

- La terza battaglia del villaggio di Idyllglen. I cavalieri guidati da Zariel (e Lulu) combattono un orda di gnoll. Il gruppo è tra loro. La battaglia è terribile, gli gnoll cadono velocemente ma non prima di fare gravissimi danni ai personaggi, e nella loro voracità divorano Astolfo, che sembra morire. Ma è solo un sogno, o..? I demoni, infine, si ritirano. Una voce in abissale dice di "puntare a Yael".

- Prima della seconda battaglia di Idyllglen: Yael, la donna dai capelli corvini, incontra Zariel, scesa dai cieli per aiutarli.

- 

Frammenti di conversazioni.

    "Yeenoghu è tornato!"

    Zariel:"Chazaqiel ci ha traditi. Dovete capirlo! Che vada all'inferno se lo desidera."

    "Chi di noi vede più chiaramente?"

    Zariel:"Il signore demoniaco fugge, e con uno dei nostri! Carica!"

    "Mia amica, vedrai che l'Emporio ha tutto ciò che puoi desiderare."

    Zariel:"Potrà sembrare follia. Ma lotterai con me?" Yael:"Sì. Sogniamo un po' più in grande."

- 

Lulu e Yael su una barca nello Stige, circondate da demoni. Yael evoca degli spiriti (i giocatori), ma non basta. Lulu la porta via in volo.

- Diverse scene di Lulu e Zariel, su una spiaggia nel piano divino di Mercuria. Zariel che parla del suo sogno di liberare l'universo dall'infinito male e caos demoniaco, ispirata dai mortali, e Lulu che la incoraggia. "Rompere l'equilibrio della Guerra del Sangue". "Il tuo sogno è troppo grande!" "Forse, ma lo sogneremo insieme".

- L'esercito di Zariel che inseguendo i demoni che hanno rapito Yael in un portale, si ritrovano non nell'Abisso, ma nell'Avernus. I demoni cadono dall'assalto dell'esercito dei generali Olanthius e Haruman, quando qualcosa rompe le loro speranze: parte del plotone umano, quello di un certo "Jander Sunstar", ordina la ritirata, contro gli ordini. Gli antenati dei cavalieri infernali fuggono, lasciando indietro parte dei loro, i loro generali, e Zariel. Zariel ordina un'ultima carica contro l'esercito di diavoli, per aiutare Haruman. Il portale si chiude.

Maggie infine trova una memoria potente.
