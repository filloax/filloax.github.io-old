---
title: Sessione 21 - Un <span class="incarnate-word">FRUTTO</span>, una crepa
date: 30/09/2023
---
Partecipano: Astolfo (Bergo), Ielenia (Nadia), Flynn (Marti), Pteris (Chiara)

Nel Palazzo Radioso, caduta Mottom, scoppia il caos. Il gruppo si allontana dal giardino centrale, non prima che Astolfo e Pteris prendano delle mele dorate cadute dall'albero in fiamme, e per strada incontra [Grimm, il Re dell'Incubo]({{site.baseurl}}/star/npc/feyshadow#grimm-re-dellincubo), che li ringrazia per l'aiuto offerto a far cadere Mottom, e va nella direzione da cui provengono.  Tornati alla caotica sala centrale, dove i vari signori fatati stanno lentamente andando via, il gruppo nota una singola persona calma, una donna elfica stranamente anziana che guarda la scena dall'angolo bevendo pesantemente. Ci parlano poco, e nota in loro i poteri delle Parole e li avverte sul fatto che siano lame a doppio taglio. Non si presenta, se non come una "persona fuori dalla Storia". Anche Tasha si fa viva, ringraziando il gruppo per il loro aiuto, e comincia a ingraziarsi le corti fatate con il nome di Zybilna. Infine, per allontanarsi dal palazzo che a breve crollerà, trovano Reynard, che gli offre un passaggio sulla sua manta gigante Bertrand.

*Grimm si avvicina all'albero Gulthias in fiamme, che prendono un colore cremisi e si accumulano sulla sua mano. Un'anziana elfa guarda il Palazzo crollare.*

Passano qualche giorno a riposarci nel terreno di Reynard, festeggiando con fate varie, e Ielenia recluta con il suo nuovo carisma un Redcap, Remy. Il gruppo poi torna grazie a scorciatoie planari conosciute dal signore fatato torna da [Makoro]({{site.baseurl}}/star/npc/heroes#makoro). Saputo della fine del giogo della Selva Fatata, vede negli eroi davvero delle speranze, e dona a Pteris la sua parola, <span class="incarnate-word">FRUTTO</span>. In quel momento, la rete che lei reggeva si rompe, e qualcosa entra nella realtà. Tornati grazie a lei nel Piano Materiale, capiscono rapidamente cosa: si è formata una enorme crepa nel cielo, oltre la quale si vede un abisso oscuro, e si vedono Nautiloidi (navi volanti Illithid) volare all'orizzonte.

Il gruppo si muove di fretta verso Waterdeep, per avere informazioni sulle prossime destinazioni. Decide di dirigersi verso sud-est, a sud della Costa del Drago, nella cittadina di Pre'hevil, dove erano stati ritrovate le rovine dell'antico tempio del Sole e della Luna, che Aragul sapeva essere l'ultimo luogo noto difeso da Darian. Il gruppo viaggia passando per il villaggio di Pteris, dove [Kusanali]({{site.baseurl}}/star/npc/primordial#kusanali) si congeda da loro per raggiungere i suoi simili tramite Yggdrasil, con un'ultima informazione. 

Le Parole Incarnate sono concetti concetrati in un punto, che normalmente nè mortali nè entità più potenti possono percepire. La Stella Nera è un agglomerato di concetti come loro, un insieme di concetti riconducibile a conquista, supremazia, tirannia: ma le sette Parole sono a loro volta riconducibili a parti di esso. <span class="incarnate-word">FRUTTO</span>: propagazione in senso positivo e negativo, cancerogeno; <span class="incarnate-word">TORRE</span>: chiusura all'esterno, mania di controllo; <span class="incarnate-word">CORONA</span>: tirannia. Avvisa gli eroi di non cadere nel loro lato negativo, e và via.

Il gruppo viaggia per Yggdrasil, e dopo del viaggio arriva in una cittadina avvolta dalla nebbia, dove vedono dei cittadini mutati in forme aberranti e tentacolari camminare confusamente oltre loro. Nella piazza del luogo una voce familiare li sfida: [Kanalath]({{site.baseurl}}/star/npc/evil#kanalath), con al seguito delle creature aberranti e [Menge]({{site.baseurl}}/star/npc/evil#menge), il chierico tortuga al suo servizio. Inizialmente li sfida da solo, ma quando Flynn attacca le creature rimaste indietro scoppia la mischia generale. Kanalath lancia in giro alcuni degli eroi, e uccide il povero Remy, ma viene a sua volta colpito duramente, fino a perdere la maschera: sotto è un goliade, ma metà del suo volto è consumato da un oscurità oltre la quale si vedono delle stelle. Kanalath si ritira teletrasportandosi in una coltre oscura, e il gruppo con uno scontro non immediato sconfigge le creature rimanenti.

In piazza comincia a muoversi un ammasso di carne amorfa, e il gruppo viene chiamato da un uomo, che dice che li porterà in una zona sicura.