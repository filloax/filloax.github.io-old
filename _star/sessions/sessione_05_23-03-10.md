---
title: Sessione 5 - Discesa nell'Avernus
date: 10/03/2023
recap: "Il gruppo arriva a Elturel, sospesa e divisa, minacciata dai Cavalieri Infernali mutati in diavoli. Mentre salvano dei civili lungo il percorso, Lulu ha dei flashback che coinvolgono Zariel. Nel Gran Palazzo, incontrano il Granduca Ravengard e gli altri sopravvissuti, che spiegano la situazione critica della città. Ravengard propone due opzioni: recuperare l'Elmo della Visione di Torm nel Cimitero Grande o unirsi agli altri sopravvissuti nella piazza per organizzare un assalto ai Cavalieri Infernali diabolici."
---
Partecipano: Astolfo (Bergo), Prete Gianni (Rov), Ielenia (Nadia), Flynn (Marti), Ishtar (Auro)

Intro: nel villaggio di Verdebosco, la famiglia di contadini incontrata la prima sessione saluta il bibliotecario [Aragul]({{site.baseurl}}/star/npc/elturel#aragul) e [Ogreb]({{site.baseurl}}/star/npc/hirelings#ogreb), che partono alla volta di Candlekeep e poi Waterdeep. Rimangono fuori la padrona di casa e la cognata Linda, che guardando il cielo, pensa al marito Sirius, membro dei Cavalieri Infernali. Si chiede se sta bene a difendere la città, ora che ha scoperto che è ancora intera, anche se altrove.

Il gruppo assiste a un discorso dell'abate [Laphis]({{site.baseurl}}/star/npc/pgrel#laphis-goldiron), che per quanto ancora non d'accordo con Prete Gianni riconosce i suoi recenti errori e l'eccesso di zelo che lo ha reso vulnerabile a questa influenza esterna. Salutano [Papagor]({{site.baseurl}}/star/npc/pgrel#papagor-fumonero) a cena, e lui gli racconta qualcosa riguardo agli inferi: lì dentro tutto è negativo, dal cibo alla magia, e i patti sono legge. Non sa niente di Zariel, che è di "dopo i suoi tempi". Racconta anche che il diavolo delle sue storie era lui, e la persona che lo ha redento non lui ma Mastro [Galyl]({{site.baseurl}}/star/npc/pgrel#galyl-rylani), il defunto maestro di Prete Gianni. Salutano Papagor, lasciandogli gli animali per non portarseli agli inferi, e tornano a Iraebor.

A Iriaebor, [Traxigor]({{site.baseurl}}/star/npc/misc#traxigor) gli racconta come a quanto pare [Lulu]({{site.baseurl}}/star/npc/avernus#lulu), la gaudiofante, sta cominciando a recuperare delle memorie e a quanto pare questo le porta a "trasmetterle" inconsapevolmente alle persone intorno come visioni, avvisandoli che potrebbe accadere. Pronti i preparativi, il gruppo con Lulu e [Reya]({{site.baseurl}}/star/npc/elturel#reya-mantlemorn) viene trasportato nei Nove Inferi, nell'Avernus, presso il luogo dove si trova ora Elturel, tramite *trasporto planare*.

Il gruppo arriva in un vicolo, con edifici rovinati ai lati, e sopra un cielo rosso e pieno di fumo. Ogni tanto il terreno trema. Salvano una donna con dei bambini che viene inseguita da dei diavoli che cercano di costringerla a vendere la sua anima, e mandando in alto il famiglio pappagallo di Ishtar riescono a vedere bene la situazione: si trovano nella città, che è al momento sospesa a un'altezza incognita a mezz'aria, e spezzata a metà dove prima c'era il crepaccio della Ferita. Dei grandi pilastri di metallo scuro la legano a delle grandi catene, che sembrano lentamente e periodicamente trascinarla in basso. Si vede a sud una grande piazza, del Mercato di Shiarra, dove sembrano esserci delle tende e delle barricate d'occasione, e il Gran Palazzo sembra aver subito gravi danni. Il gruppo decide di accompagnare i civili verso il palazzo.

![](https://pbs.twimg.com/media/EaYrB8hWoAAE_qL?format=jpg&name=4096x4096){: height="290px" } ![](https://5e.tools/img/adventure/BGDIA/029-fjxsa-map-elturel-poster.jpg){: height="290px" }

Per strada hanno alcuni incontri particolari: un mezzuomo che sta venendo truffato da un imp, che vuole offrire un contratto per un mese di cibo in cambio della sua anima. Il gruppo gli fa capire che il contratto prenderebbe l'anima anche della sua famiglia, e l'imp fugge. Una strana creatura demoniaca (non diabolica), un vrock, che sta ammirando dall'alto di un tetto la città e facendo considerazioni filosofiche su questo genere di eventi. E una maga, Estellesn Sohl, che sta girando fuori di sè per la città, pronta a uccidere demoni, e visibilmente fuori di senno, che lamenta che "le hanno tolto tutto". Durante le vicende, Lulu ha due flashback che il gruppo vede: il momento in cui ha conosciuto Zariel, ancora una figura angelica con una benda celeste sugli occhi e una aureola di metallo, che si presenta come "Zariel, Solar di Celestia". E lei vicino a Zariel che assiste a un processo in un grande tribunale divino, che viene trattenuta da altri angeli mentre furiosa cerca di raggiungere gli imputati: "Ashmedai! Il tuo tradimento ci è costato tutto! Non importa cosa questa farsa di "giustizia" decida! Non importa quanto Primus ti permetterà di farla franca!"

Su uno dei ponti sacri di Torm, attualmente gli unici collegamenti tra le due metà della città, trovano alcuni diavoli che vogliono un pedaggio, evidentemente parte di una qualche banda, che hanno un simbolo di una catena bianca dipinto. Il gruppo non ha intenzione di pagare, e li sconfigge e manda in fuga con il potere divino di Prete Gianni e Astolfo, mentre Reya difende i civili. In particolare, Lulu distrugge dei diavoli con un forte barrito che emette suoni divini, e i diavoli rimasti, in fuga sul ponte, sono distrutte da delle rune benedette a Torm poste su esso che Prete Gianni attiva.

Il gruppo passa vicino a una taverna apparentemente in mano a cultisti di Zariel, e arriva al Gran Palazzo. Lo trova in piedi ma danneggiato, con una cappella apparentemente fluttuante a mezz'aria nonostante il palazzo sottostante sia distrutto. Vengono accolti da alcuni cavalieri infernali, e trovano alcune centinata di rifugiati dentro al palazzo-cattedrale, e incontrano chi attualmente gestisce la baracca: il [Granduca Ulder Ravengard]({{site.baseurl}}/star/npc/baldursgate#ulder-ravengard), di Baldur's Gate, generale del Pugno Fiammante, che era stato ingannato a venire a Elturel con il pretesto di questioni diplomatiche, finendo nella città il giorno della caduta. Gli presenta gli altri ufficiali, che sono di fatto i superstiti (che hanno trovato) dell'amministrazione di Elturel, e quindi attualmente i de-facto capi di ogni sezione: Woebaer Triest, dell'amministrazione civile, Lor Ryken, ambasciatore a Iriaebor, Hilde Kaas, cavaliere del Compagno più di alto rango rimasto, e Pherria Jynx, sacerdotessa attualmente capo. 

![](https://5e.tools/img/adventure/BGDIA/031-nsppi-02-03.jpg){: height="275px" } ![](https://i.imgur.com/3755JYk.png){: height="275px" }

La situazione è la corrente: la città sta lentamente venendo trascinata nello Stige da enormi catene, e diversi Cavalieri Infernali e del Compagno, soprattutto di alto rango, si sono trasformati in diavoli appena la città è caduta. Inoltre, pare che i cavalieri morti si trasformino in diavoli in modo simile, cosa che torna con le informazioni scoperte dal patto nella scatola e dal suo legame col Credo Risoluto che ogni cavaliere di Elturel giura. Questi, chiamati dai superstiti "Cavalieri Diabolici", stanno seminando il terrore, e hanno sterminato i maghi che trovavano, forse per evitare fonti di problemi, e hanno fatto della Sala degli Scudi di Helm, la base dei cavalieri, la loro base. L'Università è stata tenuta sotto assedio dai cavalieri, ma nei primi giorni con un grande lampo magico è scomparsa nel nulla, ed è ricomparsa solo per poco tempo nelle settimane successive. I cultisti di Zariel nascosti in città ora si stanno dando alla pazza gioia, e sembrano esserci anche altre fazioni in azione nella città. Infine l'altro gruppo grande di sopravvissuti è quello della piazza del Mercato di Shiarra. Il gruppo vede inoltre che, borbottando "ricorda il Credo" per darsi coraggio, la sacerdotessa ha con sè il Tomo del Credo, su cui ogni cavaliere giura. Il gruppo decide di distruggerlo, per tentare di rompere il patto dei cavalieri, e la cosa sembra essere corretta: internamente alla spina del libro, c'era una copia del Patto con Zariel, scritta in inchiostro dorato.

Ravengard propone due vie di azione al gruppo: andare al Cimitero Grande, attualmente popolato da non morti, dove a quanto pare si trova una reliquia di Torm, L'Elmo della Visione di Torm, che si dice offra guida nei periodi più bui, da quello che dice Pherria. Oppure raggiungere gli altri sopravvissuti nella piazza, cercando di capire se lì ci siano altre persone in grado di combattere, e raccogliere quanti più altri alleati possibile, per montare un assalto ai cavalieri diabolici e risolvere almeno quel problema.