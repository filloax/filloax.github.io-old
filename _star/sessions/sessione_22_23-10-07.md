---
title: Sessione 22 - La città della follia
date: 7/10/2023
---
Partecipano: Astolfo (Bergo), Ielenia (Nadia), Pteris (Chiara)

L'uomo che ha aiutato il gruppo si presenta come [August]({{site.baseurl}}/star/npc/misc#august), dalle Daleland (Terre dei Colli), che li conduce in cunicoli sotterranei dove c'erano altri superstiti. August è anche lui forestiero, arrivato in città un mese fa poco prima dell'inizio della follia, per cercare informazioni su un licantropo. Racconta mentre scendono che a quanto pare dei minatori della città, circa un mese fa, hanno scoperto delle antiche costruzioni sottoterra, e dopo che dei ricercatori le hanno liberate maggiormente dalla roccia la follia è scesa sulla città, corrompendo le persone in modo irreparabile.

Il gruppo raggiunge il rifugio di sopravvissuti. Lì, parlando ancora con August e la vecchia [Irma]({{site.baseurl}}/star/npc/misc#altri-prehevil), scoprono alcune cose:
- I ricercatori erano guidati da un certo Roger, e a parte un halfing, "Vecchio Tom", forestieri. Affascinati dall'antichità delle rovine, avevano pagato i minatori per liberarne l'accesso una volta scoperte.
- Un anziano nano, Usagon, ora defunto, era convinto che ci fosse un antico tesoro sotto la città, da decenni, e da solo aveva scavato un lunghissimo tunnel. Nessuno gli dava, corda, ma stranamente nessuno indagò. Il nano è morto tranquillamente di vecchiaia nel proprio letto, un anno fa.
- "Vecchio Tom" è l'unico dei ricercatori presente nel rifugio, e ancora fisicamente seppur non mentalmente sano.

Prete Gianni dà alcune pagine del suo ricettario commestibile, e il gruppo prova a parlare con Vecchio Tom. È visibilmente fuori di sè, e menziona a malapena qualcosa sul fatto che il tempio sia un "ponte", e imita suoni di liquido che cade. Pteris usa *ristorare maggiore* per farlo tornare in sè, e sviene. Dopo qualche ora però, torna ad aiutarli, e spiega meglio la situazione: era appunto parte dei ricercatori, ma una volta aperto l'ingresso delle rovine è uscito qualcosa di amorfo, fuori da questa realtà, la cui influenza ha corrotto le loro menti e i loro corpi.

Il gruppo decide di partire non verso la miniera, ma verso la vecchia casa di Usagon, facendosi guidare da August. Nella casa vanno verso la cantina, dove c'è un tunnel, stretto per umanoidi alti, che cominciano a seguire. Il tunnel va avanti molto a lungo, arrivando a un geode di ametista molto grande bucato dal tunnel, che però prosegue, ignorando questo tesoro. Dopo una base intermedia del nano, con un diario molto spartano, il gruppo procede, fino a raggiungere nel tunnel mura antiche sepolte nella pietra. Astolfo fa notare, in uno sprazzo di saggezza, che è difficile che un edificio antico finisca nella pietra solida per sprofondamento naturale. Il gruppo segue il tunnel finchè non trova una finestra, entrando nel tempio, dove dopo poco vengono accolti da creature mostruose, tra cui un illithid mutato.