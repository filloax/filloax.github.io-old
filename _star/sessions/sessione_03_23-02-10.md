---
title: Sessione 3 - Chi cerca l'inferno trova i diavoli
date: 10/02/2023
---
Partecipano: Astolfo (Bergo), Pteris (Chiara), Ielenia (Nadia), Flynn (Marti), Ishtar (Auro)

Il gruppo parte con [Falaster Fisk](/star/npc/misc#falaster-fisk) verso Candlekeep, per ottenere informazioni dalla sua signora [Sylvyra Savikas](/star/npc/misc#sylvyra-savikas), esperta dell'argomento. Sono accompagnati dalla cavalleressa [Reya Mantlemorn](/star/npc/elturel#reya-mantlemorn), ora ripresa. Partono verso la Via Costiera, la strada principale a sud di Baldur's Gate, e un bambino al Crocevia del Drago cerca di scippare Astolfo, ma viene facilmente scoperto. Astolfo gli da una moneta in cambio della promessa di non rubare più. Il bambino si scopre essere un rifugiato eltugardiano.

Sulla strada, il gruppo passa per i villaggi di Borgolargo e Borgostretto. Nel primo, Ielenia va a trovare la sua [famiglia](/star/npc/pgrel#famiglia-di-ielenia), essendo lei di quel posto, e conversa amabilmente con il pettegolo zio e sua madre. Nel secondo, Astolfo sembra venire intravisto da una donna, ma la distanza è troppo elevata perchè lo riconosca del tutto.

Il gruppo prosegue e incontra dei contadini su un carro, che dopo una strana domanda sullo scudo del Lord Celato che il gruppo porta ancora con sè si rivelano essere malintenzionati: uno dei contadini si trasforma in un cambion, un mezzo-diavolo, mentre gli altri imbracciano le armi. Durante il combattimento Flynn viene trafitto da un dardo scagliato da un nemico invisibile: un orthon, un grande cacciatore di taglie diabolico, che cerca di trafugare il suo zaino che contiene lo scudo. La battaglia comincia a diventare più difficile con questo ulteriore nemico, ma il gruppo riesce ad avere la meglio. Lo scudo dice di non sapere niente su questi individui, che probabilmente lo volevano per il suo potere.

![](https://i.imgur.com/XKbgP7Y.png){: height="300px"} ![](https://i.imgur.com/75GNvII.png){: height="300px"}

Il gruppo prosegue, e incontra un accampamento di Cavalieri Infernali con alcuni rifugiati, in viaggio. Reya e un tenente dell'accampamento, Bran, gli raccontano intorno al fuoco la storia del loro ordine. Secoli or sono, immondi tormentavano quelle terre, e le preghiere del popolo furono esaudite con l'arrivo di un angelo, che insegnò ai cavalieri come combattere, e li unì sotto uno stendardo. L'armata degli immondi fu combattuta da questo esercito finchè uno dei loro non venne rapito e portato agli inferi: allora l'angelo con i cavalieri caricò verso gli inferi, a cavallo del suo mastodonte dorato, ma purtroppo solo alcuni dei cavalieri tornarono, e l'angelo non si vide mai più. I sopravvissuti a questo sacrificio furono chiamati Cavalieri Infernali, data la cavalcata negli inferi. Alcune versioni più romanzate aggiungono una componente romantica, dove la persona rapita era Yael, amata dell'effettivo generale dei cavalieri Olanthius, ma corrotta da un principe infernale.

![](https://5e.tools/img/adventure/BGDIA/024-why5x-01-05.png)

Infine, all'ultimo giorno, arrivano al Castello dei Tomi. Lì riescono a entrare grazie a Falaster e a un libro di ricette di famiglia che si era portato, e raggiungono la torre della sua signora, Sylvyra Savikas. Dopo un'accoglienza particolare dal suo famiglio Jezebel, le spiegano la situazione. Entra anche il particolare collega di Sylvyra: [Traxigor](/star/npc/misc#traxigor), un arcimago apparentemente sotto forma di lontra. Mentre Sylvyra si appresta ad aprire la Scatola del Rompicapo Infernale, che a detta dei cultisti di Baldur's Gate contiene "il patto con Zariel", un altra presenza scende dalla soffitta: [Lulu](/star/npc/misc#lulu), un piccolo elefante alato dorato. Sylvira apre il rompicapo.

![](https://5e.tools/img/adventure/BGDIA/025-a1ei6-01-07.jpg)