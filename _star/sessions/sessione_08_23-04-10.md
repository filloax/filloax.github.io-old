---
title: Sessione 8 - Diplomazia pugilistica
date: 10/04/2023
---
Partecipano: Astolfo (Bergo), Pteris (Chiara), Prete Gianni (Rov), Ielenia (Nadia)

Il gruppo parla con l'alto cavaliere vampiro [Klav Ikaia](/star/npc/elturel#klav-ikaia). Dice di aver recuperato provviste dal "Labirinto" sotto la città, e distribuite ai rifugiati nel complesso sotto la piazza. In cambio delle sue truppe contro i cavalieri diabolici richiede che il gruppo tolga di mezzo un individuo che sta facendo una guerriglia contro i suoi uomin per la città per vendetta personale, ma il gruppo gli fa capire che ha meno forza contrattuale di quanto pensasse. Accetta a denti stretti e si dirige sotto forma di aquila al Gran Palazzo per discutere con Ravengard. Da quello che ha detto e che riferisce anche [Francis](/star/npc/pgrel#francis-numwit-nefignyc-piedipiatti-malbert-polywog), capiscono che questo individuo è [Lord Mikhail Manthar](/star/npc/elturel#lord-mikhail-manthar), che agli inferi sembra essere tornato un vigilante come era una volta, e ha un odio particolare per i vampiri.

![](https://www.aidedd.org/dnd/images/flind.jpg){: height="250px" } ![](https://i.imgur.com/bzm9FAJ.jpg){: height="250px" }

In seguito i nostri eroi vanno a contattare i demoni al porto, guidati da Francis. Lì trovano la base in un magazzino, e il capo Liashandra, una enorme *flind* gnoll, dice che li aiuterà se dimostrano la loro forza. Scelgono un campione che la combatterà a duello, e con poca sopresa Astolfo si fa avanti. Grazie anche alla spada sacra vendicatrice di Ontharr Frume trovata alla locanda, vince, e il gruppo ottiene l'aiuto dei demoni.

Tornando al Gran Palazzo, vengono sorpresi da Mikhail, aggressivo per la presenza di Francis, un vampiro. Riescono a evitare il combattimento promettendogli che lo aiuteranno a combattere il vampiro Ikaia dopo la battaglia con i diavoli. Mikhail ha una vendetta personale contro Ikaia, che ha ucciso la sua famiglia quando era bambino. Mikhail ha un tratto diverso dall'ultima volta che lo hanno visto: i suoi occhi mostrano ora la sua vera natura di Aasimar caduto, e sono neri come la pece.

Tornati al Gran Palazzo, scoprono che Ikaia, tornato, ha anche salvato Ravengard dall'attacco del nano fabbro che era stato salvato dal gruppo, in realtà un immondo sotto copertura, e vengono accolti dai vari cavalieri tornati al palazzo, incluso il nano [Ontharr Frume](/star/npc/misc#ontharr-frume). Poi si preparano alla battaglia per sconfiggere i diavoli alla Sala degli Scudi di Helm.