---
title: Sessione 19 - Festa in maschera al Palazzo Radioso
date: 17/09/2023
---
Partecipano: Astolfo (Bergo), Pteris (Chiara), Flynn (Marti), Prete Gianni (Rov)

Il gruppo constata la scomparsa di Ielenia, e arriva davanti a una casa in mezzo al bosco, nella sua ricerca della "regina delle streghe" [Tasha]({{site.baseurl}}/star/npc/misc#tasha) come papabile contatto per raggiungere la Selva Fatata. Dopo un iniziale qui pro quo scambiano una sua anziana visitatrice per lei, essa li accoglie architettando un entrata in scena ad effetto. 

![](https://images.ctfassets.net/swt2dsco9mfe/24zGpu8o1eFqYuWMJlZ2q2/000b6dcbc4a3c6fdbc9170f3989886ec/324009_1920x1342.jpg?q=70&w=1920){: height="200px" }

Lei sembra conoscere la fama delle loro gesta, soprattutto riguardo a Elturel, e saputo del loro interesse alla Selva Fatata, gli propone un'idea - la Signora Mottom è di fatto la tiranna di buona parte della Selva Fatata tramite il potere delle Parole che loro cercano, manipolando le regole che le fate sono ontologicamente necessitate a seguire. Diverse creature fatate sono contrarie, e lei gli potrebbe far conoscere alcune di esse, nascoste nel piano della Coltre Oscura. 

Quando il gruppo indaga oltre sul cosa lei ci guadagni, lei dopo un po' ammette: ambisce, dopo aver provato altre esperienze simili nella vita, a diventare un'Arcifata, cosa impossibile finchè la tiranna controlla in quel modo la natura stessa della Selva. In cambio dell'aiuto del gruppo in questo, promette il suo supporto durante lo scontro finale con la Stella Nera. Accettati gli accordi da ambo le parti, li conduce verso la Coltre Oscura con la sua casa, dalla quale sbucano grandi zampe di gallina, che comincia a correre tra i piani. Nel viaggio si scorge un vecchietto smilzo che spazza in mezzo al bosco.

![](https://d.furaffinity.net/art/viktria/1540976274/1540976260.viktria_lets_dance.png){: height="200px" } ![](https://i.imgur.com/0An1Py4.png){: height="200px" }

Arrivato nella Coltre Oscura, piano triste e scolorito, Tasha li porta in quelle che sembrano le tende di un gruppo circense, le uniche cose colorate nei dintorni, di un intenso rosso. Lì dentro, in mezzo a quelle che sembrano delle prove, li accoglie il "capocirco", che si presenta come [Grimm, Re dell'Incubo]({{site.baseurl}}/star/npc/fey#grimm-re-dellincubo). Grimm conferma le parole della strega, e il suo interesse a spodestare la tirannia di Mottom, come la sua incapacità in quanto essere fatato (per quanto potente) a fare qualcosa contro le sue "regole". L'occasione del gruppo per agire è una festa in maschera delle tante fatte al Palazzo Radioso di Mottom, un palazzo fluttuante, dove potrebbero introdursi mascherati e raggiungere il Giardino delle Prigioni, per liberare Ielenia, e il centro del Palazzo, il Giardino Segreto, che si dice ospiti un albero corrotto che sia la chiave del potere di Mottom, e della sua lunga vita - infatti, lei non è una fata. Il gruppo, in quanto non fatato, non dovrebbe attenersi alle regole della Signora.

Il gruppo accetta, e riceve quattro maschere da Grimm, rappresentanti un nobile, un guerriero, un paesano, e un orco, che modificano anche il loro abbigliamento. Grimm li porta verso un "passaggio segreto dove lui è sgradito", per raggiungere il palazzo, visto che tra loro c'è chi può camminare su Yggdrasil. Percorrono gallerie di cunicoli nella Coltre Oscura, fino a raggiungere un giardino pieno di fiori bianchi, e attraversato in ogni dove da rami e radici bianche luminose, simili a quelle di Yggdrasil. Entrati in un edificio in mezzo al giardino, trovano davanti a sè quella che sembra una fusione tra un albero e un umanoide, legata da delle catene magiche. Si rivolge a loro telepaticamente: dopo delle spiegazioni, si presenta come [Makoro]({{site.baseurl}}/star/npc/heroes#makoro), l'arcidruida un tempo tra i compagni di Darian, quella sulla quale il gruppo aveva meno informazioni. Dice che sta usando il potere della sua Parola per mantenere una "rete" sopra al mondo, ma che la portava a propagarsi senza controllo. In ogni caso, rimandata la conversazione a più tardi il gruppo accetta il suo passaggio per il Palazzo Radioso.

![](https://i.imgur.com/kRXyuQf.png)

Si ritrova nel giardino di un palazzo dove stanno entrando i numerosi ospiti di questa festa in maschera. Il gruppo entra senza problemi, e dopo un po' di indagini distrae delle guardie per entrare nella area del palazzo non adibita alla festa (e Astolfo riesce in qualche modo a ubriacarsi/drogarsi nonostante la sua immunità ad ambo le cose, cosa che porta al suo svuotare i fluidi corporei su un Ent). Lì comincia a dirigersi verso il Giardino delle Prigioni, grazie alle indicazioni ricevute. Pteris cerca anche ingredienti per guarire Astolfo, e viene sorpresa da un guardiano-giardiniere, che nonostante le avvertenze di Grimm a riguardo non sembra ostile, e le mostra dove trovare gli ingredienti mancanti nonchè offre al gruppo un luogo dove preparare la medicina. 

![](https://i.redd.it/sg08kp38q7q61.jpg){: height="200px" }

Il giardiniere sembra pacifico, ma un'altra giardiniera, più instabile e esageratamente furiosa per i sassi che Pteris ha lasciato in giro per segnare la strada, li attacca con delle forbici sproporzionate. I giardinieri sembrano inoltre impossibilitati a far passare il gruppo, per via delle regole di Pteris, nonostante l'educazione del primo. Parte lo scontro, dove anche il primo giardiniere, inizialmente non ostile con il gruppo, viene sollecitato alla lotta da un tentativo di Astolfo di creare un problema diverso di cui preoccuparsi, incendiando parte del giardino. Lo scontro è difficile, data l'inaspettata potenza dei giardinieri, e la potenza di quella armata di forbici, ma alla fine riescono a convincerli a desistere, essendo in fin di vita e con un giardino da spegnere.

Il gruppo raggiunge infine il palazzo-prigione al centro del giardino, dove non trova però Ielenia - trova solo la sua compagna di stanza, che li informa che la Signora Mottom la ha convocata poche ore prima. La sua compagna di stanza si presenta calmamente come [Kusanali]({{site.baseurl}}/star/npc/primordial#kusanali).